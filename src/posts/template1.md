JavaScript, hem sunucu tarafında hem de bir ağ üzerinde, sunucu bilgisayarlardan hizmet alan kullanıcı tarafında kullanılan ve web sayfalarını etkileşimli hale getirmenize olanak tanıyan metin tabanlı bir programlama dilidir. HTML ve CSS'nin web sayfa sayfalarına yapılandırma ve üslup kazandıran programlama dilleri olduğu durumlarda JavaScript, web sayfalarına kullanıcının ilgisini çeken etkileşimli öğeler sağlamaktadır. Hemen hemen her gün kullanabileceğiniz en sık görülen JavaScript örnekleri arasında Amazon'da bulunan arama kutusu, bir haber sitesine yerleştirilmiş bir haber özeti videosu veya Twitter yayınınızın yenilenmesi yer almaktadır. JavaScript'i dahil etmek, web sayfasının kullanıcı deneyimini statik bir sayfadan etkileşimli bir sayfaya dönüştürerek iyileştirmektedir.

Özetlemek gerekirse, JavaScript web sayfalarına hareketlilik eklemektedir. İstemci tarafından bakıldığında JavaScript, programlama dilleri arasında en yaygın kullanım biçimidir. Kodun internet tarayıcı tarafından yorumlanabilmesi için komut dosyası bir HTML belgesine dahil edilmekte veya buna referans verilmektedir. Bu, bir web sayfasının statik bir HTML olması gerekmediği, ancak kullanıcıyla etkileşime giren, tarayıcıyı kontrol eden ve dinamik olarak HTML içeriği oluşturan programları içerebileceği anlamına gelmektedir.

JavaScript programlama dilinin istemci tarafı mekanizması, geleneksel CGI (ortak çalışma platformu) sunucu tarafı komut dosyalarına göre birçok avantaj sağlamaktadır. Örneğin, herhangi bir kullanıcının form alanına yasal olarak gerçeli olan bir e-posta adresi girip girmediğini kontrol etmek için JavaScript kullanılabilmektedir.JavaScript kodu, kullanıcı formu gönderdiğinde yürütülür ve yalnızca tüm girişler geçerliyse, web sunucusuna gönderilmektedir. JavaScript, düğme tıklamaları, bağlantıda gezinme ve kullanıcının açıkça ya da örtük olarak başlattığı diğer eylemler gibi kullanıcı tarafından başlatılan olayları yakalamak için kullanılabilmektedir. JavaScript kullanmanın birçok avantajı bulunmaktadır. Bunlar:

Daha az sunucu etkileşimi sağlamaktadır. Sayfayı sunucuya göndermeden önce kullanıcı girişi doğrulanabilmektedir. Bu hareketlilikte sunucu trafiğinden tasarruf sağlar, bu da sunucunuzda daha az yük anlamına gelmektedir.
Ziyaretçilere anında geri bildirim göndermektedir. Bir şey girmeyi unutup unutmadıklarını görmek için sayfanın yeniden yüklenmesini beklemeleri gerekmemektedir.
Artan etkileşim oranı sağlamaktadır. Kullanıcı fareyle üzerine geldiğinde ya da klavye aracılığıyla etkinleştirdiğinde tepki veren arayüzler oluşturulabilmektedir.
Daha zengin arayüzler imkanı sağlamaktadır. Site ziyaretçilerinize zengin arayüz sağlamak için sürükle, bırak bileşenleri ve kaydırıcılar gibi öğeleri eklemek için JavaScript kullanılabilmektedir.
